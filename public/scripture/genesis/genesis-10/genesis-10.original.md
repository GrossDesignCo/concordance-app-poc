
וְאֵלֶּה תּוֹלְדֹת בְּנֵי־נֹחַ
שֵׁם חָם וָיָפֶת
וַיִּוָּלְדוּ לָהֶם בָּנִים אַחַר הַמַּבּוּל

וְכוּשׁ יָלַד אֶת־נִמְרֹד
הוּא הֵחֵל לִהְיוֹת גִּבֹּר בָּאָרֶץ

הוּא־הָיָה גִבֹּר־צַיִד לִפְנֵי יְהוָה
עַל־כֵּן יֵאָמַר
כְּנִמְרֹד גִּבּוֹר צַיִד לִפְנֵי יְהוָה

וַתְּהִי רֵאשִׁית מַמְלַכְתּוֹ בָּבֶל
וְאֶרֶךְ וְאַכַּד וְכַלְנֵה
בְּאֶרֶץ שִׁנְעָר

מִן־הָאָרֶץ הַהִוא יָצָא אַשּׁוּר 
וַיִּבֶן אֶת־נִינְוֵה
וְאֶת־רְחֹבֹת עִיר וְאֶת־כָּלַח וְאֶת־רֶסֶן 
בֵּין נִינְוֵה וּבֵין כָּלַח 
הִוא הָעִיר הַגְּדֹלָה
