
וַיֵּלֶךְ אִישׁ מִבֵּית לֵוִי וַיִּקַּח אֶת־בַּת־לֵוִי

וַתַּהַר הָאִשָּׁה וַתֵּלֶד בֵּן 
וַתֵּרֶא אֹתוֹ כִּי־טוֹב הוּא 
וַתִּצְפְּנֵהוּ שְׁלֹשָׁה יְרָחִים

וְלֹא־יָכְלָה עוֹד הַצְּפִינוֹ וַתִּקַּח־לוֹ תֵּבַת גֹּמֶא 
וַתַּחְמְרָה בַחֵמָר וּבַזָּפֶת 
וַתָּשֶׂם בָּהּ אֶת־הַיֶּלֶד 
וַתָּשֶׂם בַּסּוּף עַל־שְׂפַת הַיְאֹר

וַתֵּתַצַּב אֲחֹתוֹ מֵרָחֹק 
לְדֵעָה מַה־יֵּעָשֶׂה לוֹ

וַיִּגְדַּל הַיֶּלֶד וַתְּבִאֵהוּ לְבַת־פַּרְעֹה וַיְהִי־לָהּ לְבֵן 
וַתִּקְרָא שְׁמוֹ מֹשֶׁה וַתֹּאמֶר כִּי מִן־הַמַּיִם מְשִׁיתִהוּ
