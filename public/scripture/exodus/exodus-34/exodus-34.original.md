
וַיֵּרֶד יְהוָה בֶּעָנָן 
וַיִּתְיַצֵּב עִמּוֹ שָׁם 
וַיִּקְרָא בְשֵׁם יְהוָה

וַיַּעֲבֹר יְהוָה עַל־פָּנָיו 
וַיִּקְרָא יְהוָה יְהוָה אֵל רַחוּם 
וְחַנּוּן אֶרֶךְ אַפַּיִם 
וְרַב־חֶסֶד 
וֶאֱמֶת

נֹצֵר חֶסֶד לָאֲלָפִים 
נֹשֵׂא עָוֹן וָפֶשַׁע וְחַטָּאָה 
וְנַקֵּה לֹא יְנַקֶּה 
פֹּקֵד עֲוֹן אָבוֹת עַל־בָּנִים 
וְעַל־בְּנֵי בָנִים 
עַל־שִׁלֵּשִׁים וְעַל־רִבֵּעִים
