
וַיֵּרַע אֶל־יוֹנָה רָעָה גְדוֹלָה 
וַיִּחַר לוֹ

וַיִּתְפַּלֵּל אֶל־יְהוָה וַיֹּאמַר 
אָנָּה יְהוָה הֲלוֹא־זֶה דְבָרִי עַד־הֱיוֹתִי עַל־אַדְמָתִי 
עַל־כֵּן קִדַּמְתִּי לִבְרֹחַ תַּרְשִׁישָׁה 
כִּי יָדַעְתִּי כִּי־אַתָּה אֵל־חַנּוּן וְרַחוּם 
אֶרֶךְ אַפַּיִם וְרַב־חֶסֶד 
וְנִחָם עַל־הָרָעָה

וְעַתָּה יְהוָה קַח־נָא אֶת־נַפְשִׁי מִמֶּנִּי 
כִּי טוֹב מוֹתִי מֵחַיָּי

וַיֹּאמֶר יְהוָה הַהֵיטֵב חָרָה לָךְ

וַיֵּצֵא יוֹנָה מִן־הָעִיר וַיֵּשֶׁב מִקֶּדֶם לָעִיר 
וַיַּעַשׂ לוֹ שָׁם סֻכָּה וַיֵּשֶׁב תַּחְתֶּיהָ בַּצֵּל 
עַד אֲשֶׁר יִרְאֶה מַה־יִּהְיֶה בָּעִיר
