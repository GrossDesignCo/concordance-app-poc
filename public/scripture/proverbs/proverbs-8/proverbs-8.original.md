הֲלֹא־חָכְמָה תִקְרָא 
וּתְבוּנָה תִּתֵּן קוֹלָהּ

בְּרֹאשׁ מְרוֹמִים עֲלֵי־דָרֶךְ 
בֵּין נְתִיבוֹת נִצָּבָה

לְיַד שְׁעָרִים לְפִי קָרְיָה 
מְבוֹא פְתָחִים תָּרֹנָּה

יְהוָה קָנָנִי רֵאשִׁית דַּרְכּוֹ 
קֶדֶם מִפְעָלָיו מֵאָז

מֵעוֹלָם נִסַּכְתִּי 
מֵרֹאשׁ מִקַּדְמֵי־אָרֶץ

בְּאֵין תְּהֹמוֹת נוֹלָדְתִּי 
בְּאֵין מַעְיָנוֹת נִכְבַּדֵּי מָיִם

בְּטֶרֶם הָרִים הָטְבָּעוּ 
לִפְנֵי גְבָעוֹת נוֹלָדְתִּי

עַד־לֹא עָשָׂה אֶרֶץ וְחוּצוֹת 
וְרֹאשׁ עָפְרוֹת תֵּבֵל

בַּהֲכִינוֹ שָׁמַיִם שָׁם אָנִי 
בְּחוּקוֹ חוּג עַל־פְּנֵי תְהוֹם

בְּאַמְּצוֹ שְׁחָקִים מִמָּעַל 
בַּעֲזוֹז עֵינוֹת תְּהוֹם

בְּשׂוּמוֹ לַיָּם חֻקּוֹ וּמַיִם לֹא יַעַבְרוּ־פִיו 
בְּחוּקוֹ מוֹסְדֵי אָרֶץ 
וָאֶהְיֶה אֶצְלוֹ אָמוֹן 
וָאֶהְיֶה שַׁעֲשֻׁעִים יוֹם יוֹם 
מְשַׂחֶקֶת לְפָנָיו בְּכָל־עֵת 